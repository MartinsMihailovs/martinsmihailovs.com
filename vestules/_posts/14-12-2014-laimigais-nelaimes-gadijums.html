---
layout: post
title: Laimīgais nelaimes gadījums
description: Es netīšām izdzēsu savu rūpīgi krāto mūzikas kolekciju. Kā izrādās, tas bija labākais, kas varēja notikt.
cover: december-2014/itunes-biblioteka.jpg
---
	<div class="post-entry">
		<div class="page-width">
			<div class="medium-11 large-8 medium-centered">
				<p>Mūzikai vienmēr ir bijusi liela loma manā dzīvē. Tā ir veidojusi manu personību un gaumi. Tā ir palīdzējusi koncentrēties darbam un bijusi fons atpūtai. Tā ir ļāvusi piemeklēt pareizos vārdus, kad jālūdz piedošana un palīdzējusi piedot, kad kāds to lūdz. Vidusskolas gados es sāku apzināti &ldquo;krāt&rdquo; mūziku un pedantiski kārtot to mapēs pēc stiliem un/vai izplildītājiem. <em>Breikbīti</em>, <em>funks</em>, <em>roks</em>, <em>pops</em>, <em>reps</em>&mdash;visur es atradu labu mūziku un noglabāju to.</p>
				<p>Mana mūzikas kolekcija šo gadu laikā bija &ldquo;izaugusi&rdquo; līdz 2900 rūpīgi atlasītām dziesmām (jeb 16 gigabaitiem). 2900 dziesmas var nešķist daudz, bet man nebija svarīgi, cik daudz mūzikas man ir, bet gan, kāda tā ir. Svarīgi bija tas, lai izvēloties jebkuru no kolekcijas dziesmām, man nerastos vēlme spiest &ldquo;Next&rdquo;. Ikvienai dziesmai bija jābūt tai īstajai, un ikvienai dziesmai bija jāiztur laika pārbaudījums&mdash;lai, mainoties manai gaumei, skaņdarbs joprojām šķistu pietiekoši stilīgs. Un stilīgas mūzikas man bija daudz-<a href="https://www.youtube.com/watch?v=zeI-XDenFUc">Krafty Kuts</a>, <a href="https://www.youtube.com/watch?v=6Z66wVo7uNw">Curtis Mayfield</a>, <a href="https://www.youtube.com/watch?v=AS3p05KX9L0">VNV Nation</a>, <a href="https://www.youtube.com/watch?v=9mxESFDJXxs">DJ Nas'D</a>, <a href="https://www.youtube.com/watch?v=qjtK_PrIXBw">We Are Serenades</a>, <a href="https://www.youtube.com/watch?v=UmiiW936jqw">Das EFX</a>, <a href="https://www.youtube.com/watch?v=lm8oxC24QZc">Eddie Vedder</a>, <a href="https://www.youtube.com/watch?v=pcHI_lTmog4">The Drums</a>, <a href="https://www.youtube.com/watch?v=tR7xC6TDjms">Vindahl</a>, <a href="https://www.youtube.com/watch?v=zI4D1QOLGuM">The Roots</a>, <a href="https://www.youtube.com/watch?v=X3lA-3Q_QUU">Sporto Kantès</a> &hellip;</p>
				<p>Kādā no novembra vakariem <strong>es netīšām izdzēsu visu rūpīgi krāto mūzikas kolekciju</strong>. Lai arī tie ir nedzīvi digitālie faili, sajūtas nebija labas; es pat teiktu nomācošas. Raudāt negribējās, bet iekšā kaut kas kņudēja. &ldquo;Es vēl varu visu glābt,&rdquo; es nodomāju un internetā meklēju bēdubrāļus ar līdzīgām problēmām. Tie nepalīdzējā. Rezerves kopijas man nebija, nācās paļauties uz failu atjaunošanas programmām. Tās nepalīdzēja. Es pieņēmu realitāti&mdash;mani mūzikas faili bija neatgriezeniski zuduši.</p>
				<blockquote><p>Viss, kas man palika, bija dziesmu nosaukumi iTunes bibliotēkā. Dziesmu nosaukumi bez piesaistes failiem un to atrašanās vietām. Un bez iespējas oriģinālos failus atjaunot.</p></blockquote>
				<p>Pēc nostaļģiskas dziesmu nosakumu pārlasīšanas, nolēmu kolekciju atjaunot ar jaunām kopijām&mdash;<strong>dziesmu pēc dziesmas, albumu pēc albuma</strong>. Šis process, pretēji sākotnējām prognozēm, ir izrādījies pārsteidzoši patīkams. Sen aizmirsti albumi ir ieguvuši jaunu elpu, sen aizmirsti izpildītāji šo gadu laikā ir izdevuši jaunus albumus, par kuriem uzzinu tikai tagad. Jaunus albumus, kuru pelnījuši atrasties manā kolekcijā.</p>
				<p>Esmu atjaunojis aptuveni 15% no zudušajām dziesmām. Esmu tās no jauna iemīlējis, esmu atsaucis atmiņā notikumus, kas saistās ar tām, esmu noklausījies sen aizmirstus lieliskus albumus, kā arī esmu aktīvi atsācis jaunu albumu un dziesmu pievienošanu kolekcijai. Tas viss pateicoties laimīgajam nelaimes gadījumam kādā novembra vakarā.</p>
				<p>Aicinu arī Tevi paskatīties apkārt un restartēt sen uzsāktus vai aizmirstus procesus. Atklāj no jauna savas dzīves spilgtākās pieredzes. Atminies lietas, kas darīja Tevi laimīgu. Restartē tās. Ja nepieciešams&mdash;<strong>piespiedu restartē tās</strong>. Izdzēs arī Tu savu mūzikas kolekciju un lēnām, izgaršojot atjauno to. Atdod savas grāmatas citiem, lai uz plaukta gulst jaunas. Sadrumstalo bildes no tik ļoti atmiņā palikušā ceļojuma, lai būtu pamats atgriezties un uzņemt jaunas. Lai veicas!</p>
			</div>
		</div> <!-- Page width -->
	</div> <!-- Post entry -->