---
layout: post
title: Gribi sasmīdināt Dievu, izstāsti viņam savus plānus
description: Jūties vīlies, domā, ka esi neveiksminieks, nav iedvesmas un esi nogarlaikojies? Iespējams vainīgs ir Tavs sastādītais plāns.
cover: august-2015/thumbs-up-god.jpg
prevPost: /vestules/20-atzinas-pec-5-nostradatiem-gadiem
nextPost: /vestules/lietas-ko-var-paspet-izdarit-darba-laika
---
	<div class="post-entry">
		<div class="page-width">
			<div class="medium-11 large-8 medium-centered">
				<p>Man nepatīk plāni. Es saprotu, kāpēc kādam tie varētu palīdzēt, bet man tie nepalīdz, drīzāk traucē. Paprasi man kaut ko saplānot un es noteikti kļūdīšos. Nevis tāpēc, ka esmu slikts plānotājs, bet gan tāpēc, ka es nevaru paredzēt nākotni. <strong>Plānošana ir minēšana</strong>, nākotnes zīlēšana. Ja es savos plānos nekļūdos, man vienkārši ir paveicies. Ar Tevi ir tā pat.</p>
				<h2>Plānošana&mdash;vieglākais veids, kā apmānīt sevi un domāt, ka situācija tiek kontrolēta</h2>
				<p>Plānošanas īstermiņa ieguvums ir miera un kontroles sajūta, ko tā rada, jo viss taču ir saplānots. Visi riski ir apzināti un nākamie soļi izplānoti. Pirmā saskare ar realitāti un plāns pārstāj pildīt savu funkciju. Nemāni sevi un citus&mdash;pārstāj plānot.</p>
				<h2>Nepazaudē iedvesmas momentu</h2>
				<p>Lielākā problēma ar plānošanu ir tā, ka tādējādi tiek zaudēts sākotnējās iedvesmas impulss. Tu esi aizraujoša projekta sākumposmā, kad idejas sprēgā un ir milzīga vēlme darīt. Neiztraucē šo procesu ar lieku plānošanu. Nekas tā nenogalina iedvesmu kā plānošana. Vienai no manām kolēģēm tika uzdots izplānot salīdzinoši liela projekta ieviešanas procesu. Pēc 4 mēnešu plānošanas projekts vairs nelikās saistošs, kā arī bija sajūta, ka pa šo laiku nekas nav izdarīts (kas būtībā tā arī bija). <strong>Vienmēr rīkojies, kad Tevi ir skārusi iedvesma</strong>, neatliec to, lai sastādītu rīcības plānu.</p>
				<h2>Pārāk daudz nekontrolējamu faktoru</h2>
				<p>Ir pārāk daudz ārējo faktoru, kurus Tu nevari ietekmēt un kuri noteikti ietekmēs Tavus plānus: kolēģi, ekonomika, klienti, valūtu kurss, politika, ģimene, laika apstākļi, satiksme. Minēt šo faktoru rīcību/attīstību ir bezjēdzīgi, tomēr tieši tie iznīcina mūsu plānus. Īpaši tas attiecas uz ilgtermiņa plāniem. Vai es jau teicu, ka ilgtermiņa plāni ir tie visbezjēdzīgākie!?</p>
				<h2>Izmanto piedāvātās alternatīvas</h2>
				<p>Iet pa nosprausto ceļu tikai tāpēc, ka tā tika ieplānots, lai gan ceļā parādās labākas alternatīvas, ir vienkārši stulbi. Un jaunas iespējas ceļā noteikti būs. Neviens plāns nav izturējis pirmo saskari ar reālo pasauli.</p>
				<h2>Improvizācija: 1, Plānošana: 0</h2>
				<p>Lai reaģētu uz jaunām alternatīvām ir jāmāk improvizēt. Ir jāmāk mainīt darbības plānu, ja tas ir nākamais loģiskais solis. Improvizācija glābj sporta spēļu likteni, nevis sastādītais plāns. <strong>Investējiet tajos, kuri neapjūk saspringtās situācijās</strong> un spēj pieņemt ātrus, patstāvīgus lēmumus. Nav iespējams paredzēt notikumus laukumā un nav iespējams paredzēt notikumus biznesā. Padariet par līderiem tos, kuri nepaļaujas uz plāniem un spēj pielāgoties.</p>
				<h2>Plāni nogalina eksperimentus</h2>
				<p>Lielākoties plāni nav beztermiņa. Tie ir jāpaveic noteiktā laikā. Šādās situācijās eksperimentiem nav vietas. Tie nav plānā (jo tie nav ieplānojami), tātad tiem nav jāpievērš uzmanība. Plāns būs izpildīts arī bez eksperimentiem. Eksperimenti prasa laiku, un nereti tie ir neveiksmīgi. Tomēr eksperimentēšana ir inovāciju pamatā. Internets sākās, kā eksperiments (<a href="https://en.wikipedia.org/wiki/Hal_Varian">Hals Varians</a> internetu sauc par &ldquo;eksperimentu, kas izgāja no rāmjiem&rdquo;). Iespējams kāds no mums <em>sākās</em>, kā eksperiments. <strong>Neplānojiet&mdash;eksperimentējiet!</strong></p>
				<h2>Plānošana ir garlaicīga</h2>
				<p>Sākt darbu pie jauna projekta ir aizraujoši, nodot gatavu produktu lietotājam ir vēl aizraujošāk, savukārt plānot ir garlaicīgi. Negarlaiko sevi un savus padotos. Nogarlaikojošies darbinieki sāk meklēt jaunas iespējas. Nepazaudē viņus.</p>
				<h2>Plāni liek vilties</h2>
				<p>Vairums plānu netiek izpildīti un rodas vilšanās sajūta. Rodas jautājumi: &ldquo;Vai es neesmu pietiekoši labs, lai izpildītu uzdevumu laikā? Varbūt man nepietiek zināšanu? Iespējams es neesmu pareizais cilvēks šā uzdevuma izpildei?&rdquo; Nemoki sevi, vainīgs ir Tavs plāns un Tava nespēja paredzēt nākotni.</p>
				<h2>Neveikmīgs plāns maksā dārgi</h2>
				<p>Vienā no pēdējiem projektiem, kurā es piedalījos, mēs nolīgām web izstrādes uzņēmumu. Lieliski puiši un meitenes, kuri nespēja realizēt sevis sastādīto plānu. Rezultātā ieplānotais 3 mēnešu darbs ievilkās 12 mēnešos un diezgan lielos zaudējumos.</p>
				<h2>Plānojot tiek pieņemti svarīgi lēmumi bez nepieciešamās informācijas</h2>
				<p>Plānošanas process parasti noriss projekta sākumā, kad nekas vēl nav skaidrs&mdash;pastāv tikai vīzija. Tieši tad mēs pieņemam svarīgākos lēmumus attiecībā uz projektu. Atstājiet lēmumu pieņemšanu brīžiem, kad būs pieejama informācija. Sāciet strādāt. Meklējiet risinājumus. Testējiet idejas. Publicējiet produktu lietotājiem. Un paralēli šiem procesiem pieņemiet lēmumus.</p>
				<h2>Neliedz citiem domāt</h2>
				<p>Vēl sliktāka par plānošana ir plānošana citu cilvēku vietā. Izskaidro esošās problēmas un ļauj padotajam tikt ar tām galā. Sliktākajā gadījumā viņš pats sāks plānot problēmu risinājumus, labākajā&mdash;uzreiz ķersies pie to risināšanas.</p>
				<h2>Ja tu izdarīsi šo vienu lietu, šī būs laba diena</h2>
				<p>Plānošanu var aizstāt ar viena prioritāra mērķa nospraušanu dienas sākumā (<a href="http://johnhenrymuller.com/johnhenrymuller">Džona Henrija Millera</a> <a href="http://johnhenrymuller.com/today">metode</a>). Katru rītu (pēc brokastīm, bet pirms darba sākšanas) uzraksti 3 teikumus un saglabā šo failu uz desktopa. Mazāk plānu un vairāk sasniedzamu mērķu.</p>
				<p>Teksta fails izskatās šādi:</p>
				{% highlight html %}If nothing else, today I am going to ___________.
I am going to do this by ______ then _____ then ______.
If I do this and only this, today will be a good day.{% endhighlight %}
				<ul class="text-list">
					<li>Pirmais teikums definē <strong>vienu</strong> svarīgāko mērķi šodienai</li>
					<li>Otrais teikums sadala šo mērķi uzdevumos</li>
					<li>Trešais teikums atgādina par ieguvumiem, ja mērķis tiks sasniegts</li>
				</ul>
			</div>
		</div> <!-- Page width -->
	</div> <!-- Post entry -->