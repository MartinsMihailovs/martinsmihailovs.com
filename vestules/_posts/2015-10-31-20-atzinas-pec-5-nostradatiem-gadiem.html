---
layout: post
title: <span>20 atziņas</span> <br>pēc 5 nostrādātiem gadiem
description: Rīt, 1. novembrī, apritēs 5 gadi kopš es strādāju loģistikas centrā Atlas. Ir pienācis laiks atskatīties uz izdarīto un mēģināt noformulēt gūtās atziņas. Šoreiz par dizainu, reklāmu/mārketingu un uzņēmuma kultūru.
cover: october-2015/logistics-center-atlas-flag.jpg
nextPost: /vestules/gribi-sasmidinat-dievu-izstasti-vinam-savus-planus
---
	<div class="post-entry">
		<div class="page-width">
			<div class="medium-11 large-8 medium-centered">
				<p>Rīt, 1. novembrī, apritēs 5 gadi kopš es strādāju <a href="http://www.warehouse.lv/">loģistikas centrā Atlas</a>. Lietas, par kurām šajos gados iedegos visvairāk, ir dizains, reklāma/mārketings un uzņēmuma kultūra. Man tika dota pārsteidzoša brīvība izpausties šajās jomās, un es labprāt to arī darīju. Komplektā ar pārsteidzošu brīvību parasti nāk pārsteidzoši rezultāti un pārsteidzošas neveiksmes. Lai arī kāds būtu iznākums, pēcgarša paliek vienmēr. Par pēcgaršām arī turpinājumā.</p>
				<h2 class="section-heading">Dizains</h2>
				<h3 class="h2">Labs dizains risina problēmas, nevis rada dekorācijas</h3>
				<p>Man, tā pat kā lielākajai daļai cilvēku, dizains sākotnēji asociējās ar tā vizuālo aspektu. Zils 30 piskeļu elements kreisajā stūrī, gaiši pelēks teksta bloks mazliet zemāk un mūsu jaunās, spīdīgās noliktavu ēkas attēls pašā centrā. Kāpēc? Jo tā izskatās labāk. Jeb dizains dizaina pēc.</p>
				<p>Tam 30 piskeļu elementam kreisajā stūrī ir jāattaisno sava esamība un jārisina kāda problēma. Piemēram, jāpalielina to lietotāju skaits, kas parakstās uz epasta jaunumiem. Lai to padarītu efektīvāku, palielināsim tā izmēru, lai lietotājam būtu vieglāk uzspiest un ierakstīsim darbību veicinošu tekstu. Tam gaiši pelēkajam teksta blokam arī ir jārisina problēma, teiksim, jāinformē par darba laika izmaiņām. Lai to panāktu efektīvāk, nomainīsim teksta krāsu uz tādu, kas vairāk asociējas ar svarīgu informāciju, piemēram, oranžu. Noliktavas ēkas attēlam arī jāpamato sava esamība. Nomainīsim to uz mūsu klienta foto, lai radītu uzticības sajūtu potenciālajos klientos. <strong>Ja ir skaidri noformulēta problēma, tās risinājums sāk veidoties pats no sevis.</strong></p>
				<p>Tas nenozīmē, ka problēmu risonošs dizains nevar būt vizuāli pievilcīgs, tieši otrādi, tāds tas organiski izvērtīsies.</p>
				<h3 class="h2">Vispirms fomulē problēmu, tikai tad meklē risinājumu</h3>
				<p>Risinājuma meklēšana pirms precīzas problēmas noformulēšanas ir viens liels NO, NO, NO. To var salīdzināt ar iešanu meklēt, nezinot to, kas jāmeklē. Meklējamo lietu daudz ātrāk var atrast tad, ja ir zināms, kas tieši jāmeklē. Manā pieredzē tieši šis punkts ir galvenais nesaskaņu radītājs starp pasūtītāju un izpildītāju. Nepietiekoši noformulēta problēma palielina projekta izpildes laiku, tā izmaksas un rada saspīlējumu starp abām pusēm, jo ir sajūta, ka viens otru nesaprot.</p>
				<p>Piemēram, ja pasūtītājs saka &ldquo;man vajag jaunu mājaslapu&rdquo;, tā sākotnēji var šķist kā galvenā problēma. Nevajag to par tādu uztvert. Dizainera uzdevums šādā gadījumā ir uzdot pasūtītājam jautājumus, lai izprastu viņa patieso probēmu/problēmas. Problēma šajā gadījumā varētu būtu: nepietiekoši pārdošanas apjomi, mazs lejupielāžu skaits, slikta komunikācija ar esošajiem klientiem, kontaktinformācijas nepieejamība, mājaslapas nepieejamība uz mobilajām ierīcēm utt. Ar šādiem problēmu formulējumiem pareizos dizaina risinājumus atrast būs daudz vieglāk.</p>
				<h3 class="h2">Dizaina galvenais mērķis ir palīdzēt citiem. Egoisms nestrādā</h3>
				<p>Dizains reti tiek radīts pašam priekš sevis. Tā mērķis ir radīt kaut ko viegli saprotamu un lietojamu priekš citiem. Nav svarīgi, kas patīk man, svarīgi ir tas, kas patīk tiem, kam šis dizains ir paredzēts. Pārāk bieži, arī manā pieredzē, dizaina lēmumi tiek pieņemti balstoties uz projekta veidotāju personīgajām vēlmēm. Teksta lielums ir šāds, jo man ir ērti to izlasīt. Izmantosim tieši šo sociālo tīklu ielogošanās sitēmas, jo tos lietoju es. Izmantosim šo attēlu, jo tas patīk man.</p>
				<p>Ikviena projekta sākumposmā ir jāapzina tā mērķauditorija. Vīrieši vai sievietes (varbūt abi)? Kādā vecuma kategorijā? Kāda ir viņu nodarbošanās? Kādi ir viņu hobiji? Tikai izprotot mērķauditoriju un komunicējot viņiem saprotamā valodā ir sasniedzams labs rezultāts. Rakstnieks <a href="https://en.wikipedia.org/wiki/Dale_Carnegie">Deils Kārnegi</a> (Dale Carnegie) savā grāmatā &ldquo;<a href="http://www.amazon.com/How-Win-Friends-Influence-People/dp/0671027034">How to Win Friends and Influence People</a>&rdquo; raksta:</p>
				<blockquote>
					<p>Man ļoti garšo zemenes ar putukrējumu, bet zivis dod priekšroku tārpiņiem. Tieši tāpēc, kad es eju makšķerēt, es nedomāju par to, kas garšo man, bet par to, kas garšo zivīm.</p><cite>- Deils Kārnegi</cite>
				</blockquote>
				<h3 class="h2">Dizaina efektivitāti nevar izplānot, var tikai iztēloties. To apstiprinās vai sagraus tikai gala lietotājs</h3>
				<p>Ir nepieciešams laiks, lai saprastu, vai konkrētais dizains strādā vai nē. To cilvēku prātos, kas rada šo dizainu, tie strādā vienmēr. Ikviena funkcionalitēte un ikviens elements ir pamatots, un viss šķiet loģiski. Lai patiesi pārleicinātos par dizaina efektivitāti, tas ir jāpārbauda &ldquo;kaujas apstākļos&rdquo;. Tikai tad varam teikt, vai dizains ir izdevies.</p>
				<p>Vairumā gadījumu pirmais dizaina variants nestrādās tā, kā bija iecerēts. Iespējams tas ir pārāk sarežģīts, iespējams gala lietotājs to izmanto pavisam savādākiem mērķiem, nekā tika plānots. Galvenais ir ievākt šo informāciju un, pamatojoties uz secinājumiem, pilveidot produktu. Dizains nekad nav pabeigts, to vienmēr var uzlabot.</p>
				<p>Loģistikas centrā Atlas pavadītais laiks man ir palīdzējis izprast šī procesa nozīmīgumu. Man ir bijusi iespēja ilglaicīgi strādāt vienam mērķim, ilglaicīgi strādāt pie maza skaita projektu. Ir liela atšķirība starp ātru dizaina palīdzību kādam garāmgājējam un pašam savu lietu, kuru tu vēro katru dienu. Vēro, kā tā veidojas, kā tā nonāk pie lietotājiem, saņemt no tiem atgriezenisko saiti, pārbūvēt daļu produkta un atkal nodot jaunumus lietotājiem. Sajūtas un pieredzi, ko dod šis pilnais cikls, nevar salīdzināt ar kārtējo <em>freelance</em> projektu.</p>
				<h3 class="h2">Perfekcionisms kavē produktu nodošanu lietotājiem</h3>
				<p>Es vienmēr esmu bijis perfekcionists. Visam ir jābūt savās vietās un jā, tā 1 pikseļa nobīde ir pietiekoši liela problēma, lai atliktu produkta palaišanu. Lai arī joprojām perfekts dizains ir mans galvenais mērķis, es neļauju tam būt par iemeslu termiņu kavēšanai un produktu nodošanas atlikšanai.</p>
				<p>Reizēm (biežāk nekā varētu šķist) svarīgāk par perfekcionismu būs nodot darbu laikā. Šobrīt veikt izmaiņas un uzlabot produktus pēc to palaišanas ir pārsteidzoši lēti un vienkārši. Neļauj tam būt par kavēkli. <strong>Mērķis perfekcija netiek atcelts, tas tiek pārcelts.</strong> 2&ndash;3 mēneši un produktam ir jābūt lietotāju rokās. Ja to ir iespējams izdarīt ātrāk, vēl labāk.</p>
				<p>Vēl viena negatīva perfekcionisma izpausme ir vēlme produktā iekļaut visas iespējamās funkcijas. Sāc ar mazumiņu. Nebūvē mājaslapu ar miljons funkcionalitātēm uzreiz. Uzbūvē iespējami mazāko produkta versiju un, ja nepieciešams, turpini būvēt uz šī pamata. Šāda daudzveidīgas funkcionalitātes iekļaušana sākuma produktā ir bijusi par pamatu pārāk daudziem ieilgušiem un reizēm nepabeigtiem projektiem.</p>
				<h3 class="h2">Reizēm lielāks izaicinājums par dizaina lēmumu pieņemšanu būs šī lēmuma pamatošana</h3>
				<p>Spēja pārliecināt citus par izvēlētajiem dizaina risinājumiem ir <em>must have</em> īpašība ikvienam dizainerim. Dizains pats sevi nespēj pārdot (lai gan tāds pieņēmums pastāv). Pieņemtie dizaina lēmumi ir jāpamato. Parādi, ka Tu zini savu arodu un ka Tevis nolīgšana ir bijis pareizais lēmums.</p>
				<p>Nekad, ja tas ir iespējams, nedod savus darbus prezentēt citiem. Ja prezentācija būs neveiksmīga, vainīgs būs Tevis izveidotais dizains un pašam nāksies strādāt pie jauna. Tikai Tu zini visas sīkākās projekta detaļas, un tieši Tu vislabāk vari par tām pastāstīt. <a href="http://muledesign.com/">&ldquo;Mule&rdquo; dizaina studijas</a> vadītājs <a href="https://twitter.com/monteiro">Maiks Monteiro</a> (Mike Monteiro) savā grāmatā &ldquo;<a href="http://abookapart.com/products/design-is-a-job">Design is a job</a>&rdquo; uzsver:</p>
				<blockquote>
					<p>Dizainers, kurš pats neprezentē savus darbus, nav dizainers.</p><cite>- Maiks Monteiro</cite>
				</blockquote>
				<p>Papildus izaicinājums ir strādāt ar klientiem, kuri nav no radošajām industrijām, piemēram, advokātu firmu vadītāji, zobārsti, banku darbinieki, profesori utt. Šie nav Tavi kolēģi dizaineri, ar kuriem saproties no pus vārda, un kuriem <a href="https://en.wikipedia.org/wiki/White_space_%28visual_arts%29">negatīvās telpas</a> trūkums Tavos dizainos būs lielākā problēma.</p>
				<h3 class="h2">Radošumam nav limita. Vienmēr būs vēl</h3>
				<p>Mani dizaina risinājumi reizēm tiek noraidīti&mdash;iespējams pats esmu sapratis, ka kaut kas nav kārtībā, vai arī klients īsti nav apmierināts. Ja kādreiz mani tas satrauca, tad tagad es saprotu, ka vienmēr atradīsies kāds cits, varbūt pat labāks risinājums. Radošumu nevar iztērēt, tam nav tilpuma vai ierobežota daudzuma. Izdomai ir bezgalības statuss&mdash;tās vienmēr būs vēl. Jaunas idejas var radīt gluži vienkārši izvēloties citu ceļu, kā sasniegt mērķi.</p>
				<blockquote>
					<p>Lai arī cik reizes Tavs vienreizējais, absolūti ģeneālais dizains tiek noraidīts no klienta puses, kaut kādā neizskaidrojamā veidā vienmēr atrodas cits vienreizējs, absolūti ģeniāls risinājums. Dažreiz pat labāks.</p><cite>- Bobs Džils / Grafikas dizainers</cite>
				</blockquote>
				<h2 class="section-heading">Reklāma un mārketings</h2>
				<h3 class="h2">Reklāma strādā. Tikai jāatrod pareizā pieeja</h3>
				<p>Reklāmas efektivitāti un nepieciešamību nākas pieradīt nepārtraukti&mdash;ne tikai citiem, bet arī sev. Pārliecināt citus par savas reklāmas nepieciešamību ir grūti, tikpat grūti reizēm ir pārliecināt sevi. Tomēr labi izstrādāta, izplānota, novirzīta un uzrakstīta reklāma strādās vienmēr. Ja kāds saka, ka reklāma neietekmē viņa lēmumus, viņš melo (vai arī vienkārši neapzinās patieso situāciju). Pašas labākās reklāmas nemaz netiek uzskatītas par reklāmām&mdash;filmu treileri, mūzikas video, RedBull sponsorētie ekstrēmie pasākumi, atsevišķas dokumentālās filmas&mdash;tās visas ir reklāmas, kurām ir atrasta pareizā pieeja.</p>
				<h3 class="h2">B2B  reklāmā vairāk jāuzsver produkta īpašības, atstājot ieguvumus otrajā plānā</h3>
				<p>Uzņēmumam, kurā es strādāju, 90% klientu ir citi uzņēmumi. Piedāvātie pakalpojumi nav domāti plaša patēriņa tirgum, tāpēc pieeja reklāmai arī ir jāveido mazliet savādāka. Viena no atšķirībām ir tāda, ka atšķirībā no plaša patēriņa preču reklāmām, kur efektīvāk ir uzsvērt ieguvumus (piemēram, tvirtāka āda), ko sniedz konkrētais produkts, B2B reklāmās vairāk jāuzsver produkta īpašības (piemēram, nemainīgs temperatūras režīms nolitavā). Uzņēmuma vadītāji apzinās savas problēmas, un viņi jau zina, kāds produkts var tās atrisināt, tāpēc tiek meklēts produktus, kas atbilst šīm īpašībām.</p><p>Ieguvumu uzsvēršana raisa emocijas. Uz emocijām balstītu pirkumu izdarīšana ir raksturīga plaša patēriņa tirgum, biznesā emocionālie pirkumi tiek izdarīti retāk. Tomēr pilnībā par emocijām nevajadzētu aizmirst, jo arī biznesā pirkumus veic tie paši cilvēki. Spilgti ieguvumi, piemēram,&mdash;&ldquo;izmantojot noliktavas Eiropas Savienībā, prece pie Jūsu klienta nonāks 2x ātrāk&rdquo;&mdash;noteikti pievērsīs pircēja uzmanību.</p>
				<h3 class="h2">Reklāmas kampaņa bez tās rezultātu atsekošanas ir neveiksmīga kampaņa. Vienmēr ir jāatrod veids, kā izanalizēt reklāmas efektivitāti</h3>
				<p>Reklāmas kampaņas rezultātu izsekošana vienmēr ir bijis izaicinājums. Izaicinājums, kas nereti tiek ignorēts. Tiek ignorēts, jo tā ir vieglāk, jo reklāmas kampaņa jau ir pagājusi un laiks strādāt pie jaunas.</p>
				<p>Tieši iepriekšējo kampaņu secinājumi vislabāk palīdz veidot jaunas kampaņas. Ja ir tikusi veikta analīze, ir zināms, vai šis konkrētais reklāmas kanāls strādā, cik zvanu/epastu tika saņemts, kāda auditorija tika sasniegta, no kuriem reģioniem utt. Interneta kampaņām rezultātus atsekot ir salīdzinoši vienkārši&mdash;reklāmas banerim, rakstam, attēlam ir sava saite, kuras klikšķi tiek saskaitīti, pavadītais laiks mājaslapā uzskaitīts. Ja tā ir drukāta reklāma&mdash;žurnāli, bukleti, vizītkartes, cenu lapas&mdash;tad uzdevums ir mazliet sarežģītāks. Šādos gadījumos var:</p>
				<ul class="text-list">
					<li>reklāmās norādīt īpaši kampaņai izveidotus telefona numurus un/vai epastus. Ja zvans tiek saņemts uz šo numuru, tad nav nekādu šaubu, no kurienes klients par mums uzzinājis;</li>
					<li>jauniem klientiem palūgt aizpildīt anketu, kurā ir jautājums par to, kā viņi par mums uzzināja. Ja klients ir atvērts, viņam nebūs iebildumu to izdarīt.</li>
				</ul>
				<h3 class="h2">Reklāmas kreativitāte nav galvenā mēraukla</h3>
				<p>Reklāmas tiek radītas, lai pārdotu produktus/pakalpojumus/idejas. Tām nav obligāti jābūt radošuma patronesēm un jāiegūst reklāmas balvas. <strong>Lielāks kompliments vienmēr būs tāds, kas uzslavē reklāmas pārdošanas efektivitāti, nevis tās radošumu.</strong></p>
				<h3 class="h2">Pēc iespējas īsāk un konkrētāk</h3>
				<p>Reklāmas tekstā nav vietas liekvārdībai. 3 sekundes un uzmanībai ir jābūt pievērstai. 3 sekundes un ziņojumam ir jābūt nodotam. 3 sekundes un lēmumam par pirkumu ir jābūt pieņemtam. Ja visi iepriekšējie uzdevumi ir izpildīti vieksmīgi, tad var piedāvāt papildus informāciju.</p>
				<h3 class="h2">Reklamē unikālo</h3>
				<p>Ja ir vēlme pievērst sev uzmanību, būtu stulbi darīt visu to pašu, ko pārējie. Relamēt tās pašas produkta īpašības, tos pašu ieguvumus. Katram produktam/pakalpojuma var un vajag izcelt <strong>vienu</strong> galveno īpašību, piemēram, bezmaksas piegāde, roku darbs, pērc divus/maksā par vienu, 30 dienu naudas atgriešanas garantija.</p>
				<p>Ja produktam ir maz īpašību, vai tas veic mazu skaitu darbību, tad tiešo to arī vajadzētu izcelt kā unikālo īpašību. Izceliet to, ka produkts ir vienkāršs, bez sarežģītām, nevajadzīgām funkcijām.</p>
				<h3 class="h2">Satura mārketings ilgtermiņā nostrādā vislabāk</h3>
				<p>Reklāmas kampaņas efekts parasti ir īslaicīgs. Uz īsu brīdi tiek radīta māksīga uzmanība un ar to viss beidzas (ja vien, protams, tu neesi Tele2). Tiek sasniegti īstermiņa mērķi, un darbs pie nākamās kampaņas var sākties. Ilgtermiņa domāšana biznesā atmaksājas, tas pats attiecas uz mārketingu.</p>
				<p>Tā vietā, lai ietu meklēt klientus ar reklāmas palīdzību, dariet tā, lai viņi paši nāk. To var panākt veidojot viņiem saistošu saturu, piemēram, blogs par biznesa aizkulisēm, bezmaksas video apmācības, dalīšanās ar vērtīgu informāciju. Esi atklāts par lietām, ko citi noklusē. Rādi sava biznesa aizkadrus, jo atklātība piesaista cilvēkus. Satura mārketings ir lielisks veids, kā panākt atpazīstamību un to, lai cilvēki uzticas zīmolam un iemīlē to. Cilvēkiem, lai izdarītu pirkšanas lēmumu, nav nepieciešama reklāma, tiem ir nepieciešama vērtīga informācija.</p>
				<p>Pluss, šāda unikāla, vērtīga informācija, ar kuru dalās interneta lietotāji, patīk Google, tādējādi tā nonāk meklēšanas rezultātu pirmajās rindās.</p>
				<h2 class="section-heading">Uzņēmuma kultūra</h2>
				<h3 class="h2">Slikta komunikācija ir visu konfliktu pamatā</h3>
				<p>Lielākā daļa nesaprašanu, konfliktu, baumu, problēmu un citu negatīvu lietu uzņēmumā notiek dēļ nepietiekamas komunikācijas. Vadība noklusē kādu informāciju, kāds cits nenoinformē savus kolēģus, savukārt cits noklusē savu neapmierinātību par notiekošo uzņēmumā, vēl kāds neuzskata par vajadzīgu paziņot par savu prombūtni. Nevajag baidīties uzrunāt citus, arī vadību. Ja šaubies&mdash;komunicē. Ja vēl joprojām šaubies&mdash;atkal komunicē.</p>
				<p>Regulāras uzņēmuma līmeņa sanāksmes, individuālas tikšanās, kopīgas pusdienas, iekšējais uzņēmuma blogs, anketas&mdash;šie visi ir lieliski līdzekļi komunikācijas uzlabošanai. Nav pamata tos neizmantot.</p>
				<h3 class="h2">Vienmēr mazliet vairāk, nekā no Tevis gaida</h3>
				<p>Labākais veids, kā pozitīvi pārsteigt kolēģus un iepriecināt vadību, ir vienmēr izdarīt mazliet vairāk, nekā no Tevis gaida.</p>
				<p>Rīkoties bez vadības apstiprinājuma, ja Tev šķiet, ka tā tomēr būs labāk&mdash;tas ir mazliet vairāk nekā no Tevis gaida. Ja tomēr nesanāks, tad atceries, ka piedošanu ir vieglāk izlūgties nekā atļauju. Uzņemties iniciatīvu, kad neviens to negaida&mdash;tas ir mazliet vairāk nekā no Tevis gaida. Svētku dienā kolēģus uzcienāt ar svaigām bulciņām&mdash;tas gan nav mazliet vairāk, nekā no Tevis gaida. Bulciņas gaida visi un vienmēr.</p>
				<h3 class="h2">Mazliet dīvainības un haosa</h3>
				<p>Darbam un darba videi nav jābūt garlaicīgai&mdash;mazas dīvainības un kontrolēts haoss tikai palīdz. Gaumīgs joks, maza izjokošana, mazliet lielāka izjokošana, neierasts apģērba gabals, mazāk apģērba gabalu nekā ierasts un diena izvēršas pavisam savādāka. Darbam un darba videi jārada prieks, jo savādāk, draugs, kāda jēga?!</p>
				<h3 class="h2">Bez negatīvisma, lūdzu</h3>
				<p>Negatīvismam darba vietā nav vietas. Būtībā tam nav vietas nekādos apstākļos, bet par to citreiz. Kompānijas, arī labākās, reizēm piedzīvo problēmas, nākas pieņemt nepopulārus lēmumus, kādam uz laiku tiek apgrūtināta dzīve. Labākais, ko šādās situācijās var darīt, ir uzskatī šīs problēmas par iespējām&mdash;iespējām kaut ko mainīt, kaut ko uzlabot, kaut kā palīdzēt. Negatīvitātes izplatīšana  uzņēmuma iekšienē šādās situācijas nevienam nav palīdzējusi.</p>
				<h3 class="h2">Kāpēc es runāju?</h3>
				<p>Ja Tev ir paveicies, Tavi kolēģi ir zināšanu pilni. Izmanto to. Mazāk runā, vairāk klausies. Izmanto iespēju būt un strādāt kopā ar viņiem. Savukārt, ja Tu uzņēmumā strādā visilgāt, vai arī Tev ir vislielākā pieredze, pajautā sev pretējo: &ldquo;Kāpēc es nerunāju?&rdquo;. Dalies ar informāciju. Nepaturi to pie sevis. Nebaidies, ka izstāstot šo informāciju, kāds no jaunajiem censoņiem ieņems Tavu vietu, jo tā noteikti notiks, neatkarīgi no tā, vai Tu dalies ar šo informāciju, vai nē.</p>
				<h3 class="h2">Komandas sasniegumi jāvērtē augstāk<br> par individuālajiem</h3>
				<p>Lai arī katram uzņēmuma darbiniekam ir savi pienākumi, tā tomēr ir viena komanda, un kā komandai tai ir kopēji mērķi. Jāliek malā savas personīgās ambīcijas un jātiecas būt izpalīdzīgam, strādāt komandai. Nesaki &ldquo;nē&rdquo; tikai tāpēc, ka tas nav Tavos pienākumos. Nesaki &ldquo;nē&rdquo; tikai tāpēc, ka vadība nav devusi šo rīkojumu. Pasaki &ldquo;nē&rdquo; vēl vienu reizi un es vairs nejautāšu.</p>
			</div>
		</div> <!-- Page width -->
	</div> <!-- Post entry -->